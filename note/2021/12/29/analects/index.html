<!DOCTYPE html>
<html lang="en-us">
  <head>
    <meta charset="utf-8">
    <meta name="viewport" content="width=device-width, initial-scale=1">
    
    <title>《论语摘录》整理 - Xiaowei</title>
    <meta property="og:title" content="《论语摘录》整理 - Xiaowei">
    
    <meta name="twitter:card" content="summary">

    
      
    

    
      
      <meta property="description" content="学而时习之，不亦说乎？有朋自远方来，不亦乐乎？人不知而不愠，不亦君子乎？
弟子入则孝，出则悌，谨而信，泛爱众，而亲仁。行有余力，则以学文。
事父母，能竭其力；事君，能致其身；与朋友交，言而有信。
吾十有五而志于学，三十而立，四十而不惑，五十而知天命，六十而耳顺，七十而从心所欲，不逾矩。
饭疏食饮水，曲肱而枕之，乐亦在其中矣。不义而富且贵，于我如浮云。
发愤忘食，乐以忘忧，不知老之将至云尔。
士不可 &amp;hellip;">
      <meta property="og:description" content="学而时习之，不亦说乎？有朋自远方来，不亦乐乎？人不知而不愠，不亦君子乎？
弟子入则孝，出则悌，谨而信，泛爱众，而亲仁。行有余力，则以学文。
事父母，能竭其力；事君，能致其身；与朋友交，言而有信。
吾十有五而志于学，三十而立，四十而不惑，五十而知天命，六十而耳顺，七十而从心所欲，不逾矩。
饭疏食饮水，曲肱而枕之，乐亦在其中矣。不义而富且贵，于我如浮云。
发愤忘食，乐以忘忧，不知老之将至云尔。
士不可 &amp;hellip;">
      
    

    
    

    

    
    

    <link rel="stylesheet" href="/css/style.css" />
    <link rel="stylesheet" href="/css/fonts.css" />
    <link rel="stylesheet" href="/css/custom.css" />

  </head>

  
  <body class="note">
    <header class="masthead">
      <h1><a href="/">Xiaowei</a></h1>

<p class="tagline">An unexamined life is not worth living.</p>

      <nav class="menu">
  <input id="menu-check" type="checkbox" hidden/>
  <label id="menu-label" for="menu-check" class="unselectable" hidden>
    <span class="icon close-icon">✕</span>
    <span class="icon open-icon">☰</span>
    <span class="text">Menu</span>
  </label>
  <ul>
  
  
  <li><a href="/">Home</a></li>
  
  <li><a href="/about/">About</a></li>
  
  <li><a href="/categories/">Categories</a></li>
  
  <li><a href="/tags/">Tags</a></li>
  
  <li><a href="/links/">Links</a></li>
  
  
  </ul>
</nav>

    </header>

    <article class="main">
      <header class="title">
      
<h1>《论语摘录》整理</h1>

<h3>Xiaowei Zhu
  /  2021-12-29</h3>
<hr>


      </header>





<h2 id="做人">做人</h2>
<p>学而时习之，不亦说乎？有朋自远方来，不亦乐乎？人不知而不愠，不亦君子乎？</p>
<p>弟子入则孝，出则悌，谨而信，泛爱众，而亲仁。行有余力，则以学文。</p>
<p>事父母，能竭其力；事君，能致其身；与朋友交，言而有信。</p>
<p>吾十有五而志于学，三十而立，四十而不惑，五十而知天命，六十而耳顺，七十而从心所欲，不逾矩。</p>
<p>饭疏食饮水，曲肱而枕之，乐亦在其中矣。不义而富且贵，于我如浮云。</p>
<p>发愤忘食，乐以忘忧，不知老之将至云尔。</p>
<p>士不可以不弘毅，任重而道远。仁以为己任，不亦重乎？死而后已，不亦远乎？</p>
<p>如有周公之才之美，使骄且吝，其馀不足观也已。</p>
<p>三年学，不至于谷，不易得也。</p>
<p>笃信好学，守死善道。危邦不入，乱邦不居。天下有道则见，无道则隐。邦有道，贫且贱焉，耻也。邦无道，富且贵焉，耻也。</p>
<p>不在其位，不谋其政。</p>
<p>子绝四：毋意，毋必，毋固，毋我。</p>
<p>三军可夺帅也，匹夫不可夺志也。</p>
<p>知者不惑，仁者不忧，勇者不惧。</p>
<p>过犹不及。</p>
<p>在邦无怨，在家无怨。</p>
<p>其身正，不令而行；其身不正，虽令不从。</p>
<p>苟有用我者，期月而已可也，三年有成。</p>
<p>无欲速，无见小利。欲速，则不达；见小利，则大事不成。</p>
<p>行己有耻，使于四方，不辱君命，可谓士矣。</p>
<p>德不孤，必有邻。</p>
<h3 id="目标">目标</h3>
<p>老者安之，朋友信之，少者怀之。</p>
<h3 id="内省之功">内省之功</h3>
<p>吾日三省吾身：为人谋而不忠乎？与朋友交而不信乎？传不习乎？</p>
<p>见贤思齐焉，见不贤而内自省也。</p>
<p>季文子三思而后行。子闻之，曰：“再，斯可矣。”</p>
<h3 id="君子之道">君子之道</h3>
<p>君子务本，本立而道生。</p>
<p>君子不重，则不威；学则不固。主忠信，无友不如已者。</p>
<p>君子食无求饱，居无求安，敏于事而慎于言，就有道而正焉，可谓好学也已。</p>
<p>君子不器。</p>
<p>富与贵，是人之所欲也。不以其道得之，不处也。贫与贱，是人之所恶也。不以其道得之，不去也。君子去仁，恶乎成名？君子无终食之间违仁，造次必于是，颠沛必于是。</p>
<p>君子之于天下也，无适也，无莫也，义之与比。</p>
<p>君子喻于义，小人喻于利。</p>
<p>质胜文则野，文胜质则史。文质彬彬，然后君子。</p>
<p>贤哉回也，一箪食，一瓢饮，在陋巷，人不堪其忧，回也不改其乐。贤哉回也。</p>
<p>力不足者，中道而废。今女画。</p>
<p>已欲立而立人，已欲达而达人。</p>
<p>德之不修，学之不讲，闻义不能徙，不善不能改，是吾忧也。</p>
<p>志于道，据于德，依于仁，游于艺。</p>
<p>用之则行，舍之则藏。</p>
<p>富而可求也，虽执鞭之士，吾亦为之。如不可求，从吾所好。</p>
<p>躬行君子，则吾未之有得。</p>
<p>可以托六尺之孤，可以寄百里之命，临大节而不可夺也。君子人与？君子人也</p>
<p>君子居之，何陋之有？</p>
<p>君子不忧不惧。内省不疚，夫何忧何惧。</p>
<p>君子成人之美，不成人之恶。小人反是。</p>
<p>君子坦荡荡，小人长戚戚。</p>
<p>君子和而不同，小人同而不和。</p>
<p>君子泰而不骄，小人骄而不泰。</p>
<p>不如乡人之善者好之，其不善者恶之。</p>
<h3 id="过错">过错</h3>
<p>吾未见能见其过而内自讼者也。</p>
<p>过则勿惮改。</p>
<p>不迁怒，不贰过。</p>
<p>君子之过也，如日月之食焉；过也，人皆见之；更也，人皆仰之。</p>
<h3 id="仁">仁</h3>
<p>仁者先难而后获，可谓仁矣。</p>
<p>知者乐水，仁者乐山。知者动，仁者静。知者乐，仁者寿。</p>
<p>求仁而得仁，又何怨？</p>
<p>我欲仁，斯仁至矣。</p>
<p>刚、毅、木、讷近仁。</p>
<h3 id="孝">孝</h3>
<p>今之孝者，是谓能养。至于犬马，皆能有养。不敬，何以别乎？</p>
<p>父母之年，不可不知也。一则以喜，一则以惧。</p>
<p>父为子隐，子为父隐。直在其中矣。</p>
<h3 id="忠">忠</h3>
<p>君使臣以礼，臣事君以忠。</p>
<p>吾道一以贯之。夫子之道，忠恕而已矣。</p>
<p>居之无倦，行之以忠。</p>
<h3 id="勇">勇</h3>
<p>非其鬼而祭之，谄也。见义不为，无勇也。</p>
<p>暴虎冯河，死而无悔者，吾不与也。必也临事而惧，好谋而成者也。</p>
<h3 id="知">知</h3>
<p>不患人之不己知，患不知人也</p>
<p>知之为知之，不知为不知，是知也。</p>
<p>不患无位，患所以立。不患莫已知，求为可知也。</p>
<p>我非生而知之者，好古，敏以求之者也。</p>
<h2 id="学习">学习</h2>
<p>温故而知新，可以为师矣。</p>
<p>学而不思则罔，思而不学则殆。</p>
<p>攻乎异端，斯害也已。</p>
<p>敏而好学，不耻下问，是以谓之文也。</p>
<p>知之者不如好之者，好之者不如乐之者。</p>
<p>默而识之，学而不厌，诲人不倦，何有于我哉？</p>
<p>三人行，必有我师焉；择其善者而从之，其不善者而改之。</p>
<p>盖有不知而作之者，我无是也。多闻，择其善者而从之，多见而识之，知之次也。</p>
<p>学如不及，犹恐失之。</p>
<p>吾有知乎哉？无知也。有鄙夫问于我，空空如也。我叩其两端而竭焉。</p>
<p>子谓颜渊曰：“惜乎！吾见其进也，未见其止也。”</p>
<h2 id="教育">教育</h2>
<p>子以四教：文、行、忠、信</p>
<p>不愤不启，不悱不发。举一隅不以三隅反，则不复也。</p>
<h2 id="交友">交友</h2>
<p>主忠信，毋友不如已者。</p>
<p>可与共学，未可与适道；可与适道，未可与立；可与立，未可与权。</p>
<p>己所不欲，勿施于人。</p>
<p>四海之内，皆兄弟也。君子何患乎无兄弟也。</p>
<p>忠告而善道之，不可则止，毋自辱焉。</p>
<p>君子以文会友，以友辅仁。</p>
<h3 id="观人之术">观人之术</h3>
<p>视其所以，观其所由，察其所安。人焉廋哉？人焉廋哉？</p>
<h2 id="言">言</h2>
<p>巧言令色，鲜矣仁。</p>
<p>成事不说，遂事不谏，既往不咎。</p>
<p>古者言之不出，耻躬之不逮也。</p>
<p>宰予昼寝。子曰：“朽木不可雕也，粪土之墙不可圬也；于予与何诛？”子曰：“始吾于人也，听其言而信其行；今吾于人也，听其言而观其行。于予与改是。”</p>
<p>中人以上，可以语上也；中人以下，不可以语上也。</p>
<p>法语之言，能无从乎？改之为贵。巽与之言，能无说乎？绎之为贵。说而不绎，从而不改，吾未如之何也已矣。</p>
<p>夫人不言，言必有中。</p>
<p>故君子名之必可言也，言之必可行也。君子于其言，无所苟而已矣。</p>
<p>言必信，行必果，硁硁然小人哉！</p>
<h2 id="行">行</h2>
<p>先行其言而后从之。</p>
<p>君子欲讷于言而敏于行。</p>



  <footer>
  
<nav class="post-nav">
  <span class="nav-prev">&larr; <a href="/note/2021/12/29/diary/">日记</a></span>
  <span class="nav-next"><a href="/note/2021/12/29/probability/">Probability</a> &rarr;</span>
</nav>





<script src="//yihui.org/js/math-code.js"></script>
<script async src="//mathjax.rstudio.com/latest/MathJax.js?config=TeX-MML-AM_CHTML"></script>

<script async src="//yihui.org/js/center-img.js"></script>

  

  
  <hr>
  <div class="copyright">© <a href="https://zhuxiaowei1998.github.io/">Xiaowei Zhu</a> 2021</div>
  
  </footer>
  </article>
  
  </body>
</html>

